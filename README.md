# GEEIA_Projectes
Des del meu punt de vista, Projectes és una assignatura que requereix una dedicació important. Els professors no faciliten l'aprenentage dels alumnes. La dificultat no rau en la matèria sinó en interpretar què és el que els professors demanen, els quals no tenen uns criteris clars. 

Aquest repositori conté els arxius de totes les entregues efectuades per l'assignatura durant el curs 2019-2020, així com la majoria dels fitxers originals necessaris per efectuar-les. L'objectiu és mostrar als futurs alumnes de l'assignatura entregues vàlides, per a què les puguin prendre com a referència. No només els documents finals els poden ajudar, sinó que fitxers com la plantilla dels documents en LaTeX o la plantilla A3 en AutoCAD els poden resultar d'utilitat.

Les entregues i fitxers no són perfectes, però juntament amb l'examen van ser suficients per assolir Matrícula d'Honor amb una mitjana de 90.4/100, que va resultar ser la millor nota d'entre els 38 estudiants que van matricular l'assignatura.


## Recomanacions

### Programes
Per fer aquesta assignatura es necessiten diversos programes que va bé tenir instal·lats el més aviat possible.
* Entorn de desenvolupament per crear i compilar documents **LaTeX** (els documents d'aquest respositori són fets així), o **Microsoft Word** en el seu defecte.   
* **AutoCAD**. Tot i existir la versió per estudiants, recomano tenir una versió completa per no tenir problemes a l'hora d'imprimir.
* **EPLAN**. És una bona eina per fer plànols elèctrics, tot i que després s'han d'exportar a AutoCAD i hi pot haver problemes de compatibilitat en alguns elements. Fer els plànols elèctrics amb AutoCAD també pot ser una bona opció.

### Generals
Em vaig emportar algunes impressions de l'assignatura que poden arribar a esdevenir consells per a futurs estudiants:
* Encara que diguin que és igual, està més ben vist imprimir els plànols en A3 que no pas en dos A4 units.
* Suposa un gran avantatge fer les entregues una setmana després d'un altre grup. Tenir algun contacte en aquest primer grup que doni feedback o que fins i tot gravi l'àudio del professor pot reduir la incertesa de què és el que el professor vol veure.
* **Aparença > Qualitat**. A les tasques d'oficina tècnica es valora més l'aparença a primer cop d'ull que no pas la qualitat de la feina feta. Fer una bona distribució d'una nau industrial és insignificant al costat de fer servir el tipus de plegar correctament els plànols. Alinear bé l'índex d'un document sol tenir més importància que fer correctament uns càlculs qualssevol. Fer més volum de feina que els companys impressiona positivament.
* **Checklist > Quantitat > Qualitat**. Pel projecte tècnic, no n'hi ha prou amb l'explicat al punt anterior. A part de tenir una bona aparença en els documents és molt important fer més pàgines que la majoria, ja que molts reben la impressió que, per aquest fet, s'ha fet més feina i la dificultat és major. Encara més important que això és no tenir cap error de checklist, els quals només despuntuen. 3 errors de checklist suposen un suspens. Un treball amb moltes pàgines i sense errors de checklist és gairebé sinónim de bona nota.
* A l'entrega final del projecte tècnic són els companys els que marquen la nota de partida. Impressionar-los suposa tenir moltes garanties de ser ben qualificat pels professors.
* Amb tot això dit, sembla lògic afirmar que el millor tema que un pot escollir pel projecte tècnic no és un que domini, sinó un que li doni plànols, taules, càlculs i, en general, moltes pàgines amb la mínima dedicació possible. Intentar ajuntar disciplines diferents com programació i plaques solars com vaig fer en el meu projecte dóna l'aparença de projecte multidisciplinar i de dedicació.  
* Fer projectes tècnics diferents a la majoria de companys es valora positivament. El meu any van sorgir molts treballs de plaques solars i tots van ser catalogats de molt similars, fins al punt de que encara que estiguessin ben fets, la seva nota era inferior respecte altres treballs de menys qualitat. Fer un treball d'electrònica o programació dóna més facilitats de diferenciar-se.


## Disclaimer
Tothom és lliure de baixar-se, modificar i treballar amb el present en aquest repositori. Es recomana inspirar-se, però no copiar.

L'autor d'aquest repositori no assegura resultats als que utilitzin els seus fitxers i segueixin les seves recomanacions. 
