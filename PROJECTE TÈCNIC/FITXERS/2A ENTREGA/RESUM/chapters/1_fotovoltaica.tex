\chapter{\uppercase{Instal·lació fotovoltaica}}


Com que es coneix la localització de la casa és directe saber la latitud i es calcula l'angle òptim d'inclinació dels panells solars, que és de 32,66$^{\circ}$. S'instal·len els panells cara sud per maximitzar la generació anual d'energia. Amb aquestes dades és possible calcular la irradiació anual per metre quadrat, que és de 1.569,92 kWh/$m^2$. \\
\newline Es disposa del consum elèctric anual a la casa. Es dimensiona la instal·lació fotovoltaica per donar un valor semblant d'energia elèctrica anual a la consumida, sense superar-la, però. Es determina que un bon dimensionament consisteix en instal·lar 10 panells del 17\% d'eficiència i d'un màxim de 330 W de potència.\\
\newline Es realitzen càlculs d'ombres tal i com marca l'IDAE i es determina que l'energia generada al cap de l'any seria de 4.768 kWh. L'energia consumida anualment és d'uns 5.504 kWh. D'aquesta manera es preveu que es compensi la majoria del consum, ja que la casa està connectada a la xarxa i amb la modalitat d'autoconsum amb excedents acollits a compensació.\\
\newline S'ha estudiat un model generalitzat de panell solar, el qual facilita entendre quan és que un panell fotovoltaic pot actuar de receptor d'energia enlloc de generador. Per evitar això es decideix instal·lar díodes amb una caiguda de tensió molt petita en paral·lel amb cada fila de cel·les.\\
\newline El fabricant dels panells indica alguns paràmetres màxims com la tensió de circuit obert i la intensitat de curtcircuit, gràcies als quals es pot dimensionar l'inversor. S'ha escollit un Fronius Primo 3.0-1. Com que l'inversor té dues entrades s'ha optat per connectar cinc panells en sèrie a cada una de les entrades.\\
\newline Les dades dels panells també han estat utilitzades per dimensionar la instal·lació elèctrica. Pels cables s'han tingut en compte diversos factors com són l'indicat a la ITC-BT-40, un factor de temperatura, un factor d'agrupament i un factor de radiació solar. Per dimensionar els interruptors magnetotèrmics, alguns dels quals només s'utilitzen per obrir el circuit i no com a protecció, s'ha utilitzat la intensitat de curtcircuit de les plaques i la de sortida de l'inversor.




\clearpage


