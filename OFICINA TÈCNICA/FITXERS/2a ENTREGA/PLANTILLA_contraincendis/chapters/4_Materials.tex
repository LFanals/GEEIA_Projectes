\section{\uppercase{Tipus de materials}}
A l'obrador s'utilitzen diferents tipus de materials. Tots ells han de complir amb el Reglament de seguretat contra incendis en establiments industrials. Fer-ho dificulta el pas del foc en cas d'incendi i el malmetement dels elements físics de la nau.\\
\newline Es desenvolupa l'activitat en una planta sobre rasant, així que la protecció mínima contra el foc dels elements portants ha de ser RF-30; és la protecció que tenim.\\
\newline Per naus tipus C i amb nivell baix no s'exigeixen cobertes amb resistència al foc. Tot i així, l'obrador té una coberta de RF-15.\\
\newline Tota l'activitat de l'obrador es desenvolupa en una sola planta, la planta baixa. Compleix sense problemes amb la normativa.\\
\newline S'utilitza fusta pels mobles i per algunes portes. A la cuina les taules, estanteries i màquines són d'acer inoxidable, de classe M0. Les cambres i les portes són de panell amb una resistència al foc RF-30. Les parets, el panell d'alumini i altres elements constructius són del tipus M0, tal com marca la normativa. Els pilars de la nau tenen una protecció EF-30.\\
\newline El revestiment del terra té protecció M1, la normativa marca un mínim de M2.  Els revestiments exteriors de la façana tenen protecció contra el foc M1, compleixen amb la normativa. Les cambres de fred i de congelats tenen revestiments amb protecció M0. Els tubs dels extractors tenen una protecció M1.\\
\newline Les estanteries metàl·liques d'acer inoxidable són de classe A1, amb protecció contra el foc M0.\\
\newline Els cables elèctrics són no propagadors de flama, amb emissió de fums i opacitat reduïdes. Tenen recobriment XLPE.\\


